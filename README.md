הסבר על המשחק

כדי להריץ את המשחק, יש להעלות את כל 3 הקבצים Entity, Upgrade ו-Game1 לתוכנה בה ברצונך להריץ את המשחק.

כתבתי את הקוד למשחק דרך תוכנת Eclipse, אבל אפשר להריץ אותו דרך כל תוכנה שתומכת בשפת java. במידה ומשתמשים בEclipse-, יש לבחור בחץ הירוק מעל לרשימת הפרויקטים כדי להריץ את המשחק. אני לא מכיר תוכנות אחרות, אבל אני מניח שאופן הפעולה דומה.

המשחק הוא מבוסס טקסט לחלוטין - כלומר אין אנימציות או ציורים כדי להמחיש את מה שקורה.

המשחק מבוסס על פי תורות, כלומר לך יש תור בו אתה יכול לבצע פעולה, כמו להתקיף, להגן, ועוד, ואז לאויב יש תור. המשחק נגמר כאשר כמות החיים של אחד השחקנים יורדת ל-0

לשחקן ניתנת האפשרות לבחור בין 7 דמויות שונות, כל אחת עם חוזקות וחולשות.
ישנה גם דמות של "בוס", שהיא ניתנת למשחק רק על ידי המחשב וחזקה מכל הדמויות הרגילות.

כאשר מריצים את המשחק, ניתנת בחירה ל-5 מצבי משחק שונים:
1.	שחקן נגד שחקן (דורש 2 שחקנים)
2.	שחקן נגד המחשב – בשביל מצב משחק זה המחשב בוחר דמות רנדומלית ופעולות רנדומליות על פי תנאים שונים. (לדוגמה, אם כמות החיים של האויב נמוכה, סביר יותר שהוא ינסה את הפעולה Heal, שמחזירה נקודות חיים).
3.	המשחק "המלא" – מצב משחק זה כולל 30 קרבות של שחקן נגד המחשב אחד אחרי השני, בשביל לנצח יש לנצח בכל אחד מהקרבות. לאחר כל קרב האויבים נעשים חזקים יותר, אבל לשחקן ניתנת האפשרות לבחור ב-1 מבין 3 שדרוגים שהופכים אותו לחזק יותר.
4.	מחשב נגד עצמו – מצב משחק זה אינו באמת משחק, אלה סימולציה שיכולה לעזור להבין איך המשחק עובד. המחשב בוחר 2 דמויות ומשחק עבור כל אחת מהן כפי שהיה משחק נגד שחקן. ניתן לבחור האם המחשב יבחר דמויות אקראיות או לבחור דמויות בעצמך.
5.	מחשב נגד עצמו (1000 פעמים) – מצב משחק זה כולל 1000 קרבות של מחשב כנגד עצמו. השתמשתי במצב משחק זה כדי לבחון את אחוז הניצחונות של כל דמות, וכך לדעת שכולן קרובות בכוח פחות או יותר. ניתן לבחור האם המחשב יבחר דמויות אקראיות או לבחור דמויות בעצמך.
    בשביל לבחור את מצב המשחק יש ללחוץ על המספר שנמצא לידו.

כאשר בוחרים במצב משחק 2 או 3, ניתן לבחור רמת קושי:
1.	רגילה – המשחק ממשיך כרגיל, ניתנת בחירה בין 7 הדמויות הבסיסיות.
2.	קלה – הדמות הנבחרת היא מיוחדת לרמה זו, וחזקה בהרבה מכל דמות אחרת.
3.	"בן אלמוות" – ניתנת בחירה בין 7 הדמויות הבסיסיות, אבל כמות החיים גבוהה מאוד. (קרובה למספר השלם המקסימלי).
4.	צ'יטים - ניתנת בחירה בין 7 הדמויות הבסיסיות, אך בנוסף ניתנת אפשרות פעולה לשנות מדד שלך או של האויב כרצונך, ופעולה להרוג את האויב באופן מידי
